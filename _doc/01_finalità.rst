****************************************
**1. Finalità**
****************************************
Le presenti linee guida forniscono informazioni di carattere generale sulle risorse informatiche ed indirizzano l’utente digitale verso un utilizzo autonomo, corretto, consapevole, responsabile e sicuro delle risorse stesse.


La Corte ritiene fondamentale tutelare le risorse informatiche, i servizi, il patrimonio informativo tutto dell’Istituzione attraverso adeguate politiche di sicurezza coerenti con la normativa vigente in materia di amministrazione digitale e protezione dei dati personali. In quest’ottica, le linee guida contribuiscono a prevenire eventuali comportamenti, anche inconsapevoli, rischiosi sia per l’utente che per l’organizzazione.

In generale, l’utilizzo delle risorse informatiche non richiede di essere sottoposto ad ulteriori vincoli oltre a quelli già previsti dalle vigenti norme (generali e di settore) in materia di pubblico impiego, da cui conseguono le ordinarie forme di responsabilità amministrativo-contabile, civile, penale, disciplinare e dirigenziale.

Le linee guida hanno impostazione sintetica e di ampio respiro; non costituiscono quindi una trattazione esaustiva della materia. Ad esse si affiancano altri strumenti di continuo miglioramento, descrizione e semplificazione dei processi amministrativi in ottica digitale, tra cui possono richiamarsi il `Manuale di Gestione documentale <http://www.corteconti.it/export/sites/portalecdc/_documenti/amministrazione_trasparente/provvedimenti/regolamenti_e_manuali/manuale_della_gestione_documentale.pdf>`_ , le iniziative formative, la formalizzazione di buone pratiche (ad esempio, sulla corretta gestione documentale digitale :term:`gestione documentale digitale<Sistema di Gestione documentale>`; sui processi di lavoro interni già semplificati e completamente digitalizzati).

..
