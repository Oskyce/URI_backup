****************************
**10. Servizi in Cloud**
****************************
**10.1 Cloud della Corte dei Conti**
----------------------------------------
Gli strumenti di *Office Automation* adottati dalla Corte dei conti (*Microsoft Office 365*) utilizzano appieno le potenzialità del  :term:`cloud<Cloud computing>`, agevolando un cambio di paradigma nella gestione consapevole del lavoro proprio, degli uffici, dell’organizzazione.

Fra i principali strumenti attualmente disponibili si evidenziano i seguenti.

..

10.1.1 SharePoint Online
^^^^^^^^^^^^^^^^^^^^^^^^
Si tratta di una modalità evoluta di gestione di documenti istituzionali, alternativa rispetto alle tradizionali cartelle condivise su *File Server*, con il vantaggio della gestione automatica delle versioni.

Ogni Ufficio può richiedere a :term:`DGSIA/CUS` l'apertura di un sito da personalizzare e gestire in autonomia, con possibilità di visibilità selettiva (parziale o totale) per gli utenti interni o esterni. La richiesta è attivabile da `Mappa servizi <https://mappaservizi.corteconti.it/>`_ digitando nel campo di ricerca la voce *"Creazione Area di Lavoro -Team Site- su SharePoint online"*.

..

10.1.2 OneDrive for Business
^^^^^^^^^^^^^^^^^^^^^^^^^^^^
Permette di organizzare i propri *file* in maniera da renderli indipendenti dal dispositivo utilizzato, salvaguardando il lavoro di ognuno da guasti improvvisi della postazione, ma anche dal furto o dalla indisponibilità della stessa.

Lo strumento consente l’accesso ai dati da qualsiasi dispositivo connesso ad internet, il salvataggio ( :term:`backup`) e la sincronizzazione automatica, la condivisione di documenti con altri utenti, il versionamento automatico dei *file*. Garantisce, inoltre, la sicurezza e l’integrità dei dati. L’utilizzo di *OneDrive* è richiesto ad ogni dipendente, in quanto esso sostituisce le operazioni di salvataggio ( :term:`backup`) e di ripristino (*restore*) dei dati presenti nelle postazioni individuali di lavoro; le predette operazioni non saranno quindi più svolte da DGSIA/CUS, neanche a fronte della sostituzione delle postazioni di lavoro per trasferimento o altra causa.
 
L’attuale spazio di archiviazione offerto ad ogni dipendente della Corte è di circa 5.000 *gigabyte*. È consentito depositare su *Onedrive*, senza pregiudizio per le attività istituzionali, anche *file* di natura privata. L’accesso a tutti i *file* salvati nello spazio  :term:`Archivio personale`  della risorsa informatica di Corte *Onedrive* è legato a credenziali personali ed è nella responsabilità e cura del dipendente. Anche l’accesso a *Onedrive* è condizionato alla persistenza del rapporto di lavoro e viene a cessare con esso.

..

10.1.3 Microsoft Teams
^^^^^^^^^^^^^^^^^^^^^^
Si tratta di un'area di lavoro integrata, incentrata su *chat* personali o di gruppo, che include persone, conversazioni, *file* e strumenti, possibilità di organizzare riunioni e partecipare a videoconferenze.

..

10.1.4 Yammer
^^^^^^^^^^^^^
È un *social network* interno che consente a persone, appartenenti a gruppi di lavoro ed uffici, anche diversi, di collaborare favorendo la condivisione e lo scambio di informazioni.

..

10.1.5 Skype for business
^^^^^^^^^^^^^^^^^^^^^^^^^
La versione evoluta di *Skype* consente agli utenti di comunicare, in audio e in video, con qualunque persona in possesso di un *account Skype*. Lo strumento consente, inoltre, con immediatezza, di creare videoconferenze e di registrarne il contenuto.
	
..

Data la natura innovativa dei servizi *cloud*, nuovi strumenti di lavoro vengono costantemente messi a disposizione dell’utenza, la quale è invitata a provarne autonomamente le funzionalità e la rispondenza alle proprie esigenze lavorative.

L’elenco degli strumenti e delle  :term:`app` disponibili, unitamente alle informazioni approfondite sul relativo utilizzo, è reperibile sul portale di `Office365 <http://www.office.com/>`_ .

..

**10.2 Altri servizi in Cloud**
-----------------------------------------
L’utente può avere necessità di accedere ai servizi ed alle risorse fornite da terzi secondo il modello del  :term:`cloud computing` (es. servizi di posta elettronica ed archiviazione di *Google, Yahoo, Microsoft, Amazon,* etc.).

La Corte dei conti non impedisce, di regola, che le risorse informatiche istituzionali siano utilizzate dagli utenti per accedere a risorse private, tenuto a mente che la possibilità in questione è anche funzionale a mantenere ben distinti il profilo personale e quello istituzionale dei dipendenti, evitando equivoche commistioni.

A garanzia della sicurezza degli utenti, dei dati e delle infrastrutture di Corte, è tuttavia indispensabile, per accedere a servizi della specie, utilizzare credenziali (sia  :term:`user-id<USER IDentifier>` che  :term:`password`) diverse da quelle utilizzate per l’accesso alle risorse della Corte dei conti.

..
