****************************************
**8. Rete**
****************************************
Corte dei conti è dotata di una infrastruttura di rete che consente l’accesso ai servizi erogati dall’Istituto e alla rete Internet. 

Tutti i dipendenti possono connettersi alla rete mediante la propria :term:`user-id<user identifier>` (nel formato nome.cognome@corteconti.it) e :term:`password` (di :term:`dominio`).

Ad ogni dipendente è associata una sola :term:`identità digitale`.

La gestione delle identità digitali (creazione, rimozione, assegnazione ai gruppi, ecc.) è automatizzata e si basa sui dati contenuti nel sistema informativo di gestione del personale (SIAP*Cdc).

Alla cessazione del rapporto di lavoro l':term:`account` viene automaticamente disattivato, salvo eccezioni previste per il personale di magistratura in ragione della chiusura di eventuali pendenze istituzionali.

La :term:`password` individuale deve mantenersi custodita nella massima segretezza e non è condivisibile in alcun caso. Ha una scadenza preimpostata, di cui è dato preavviso automatico dal sistema, trascorsa la quale è necessario procedere alla modifica.

La :term:`password` deve rispondere a specifici requisiti di complessità, che possono richiedere un numero minimo di caratteri, l’utilizzo combinato di lettere maiuscole e minuscole, di numeri o caratteri speciali, la differenziazione rispetto a quelle già utilizzate.

Il *reset* della :term:`password` può eseguirsi autonomamente sul portale `self service <https://password.corteconti.it/>`_
, previa `registrazione <https://registrazionepassword.corteconti.it/>`_.

Presso alcune sedi, per l’accesso ai servizi erogati dall’Istituto e alla rete Internet, gli utenti digitali dispongono anche di un servizio :term:`wifi<wifi - wireless>`. Di regola, ove attivate, le reti :term:`wifi<wifi - wireless>` sono due: una riservata a tutti i dipendenti, accessibile con le stesse modalità della rete cablata, e l’altra destinata agli ospiti.

Le principali risorse informatiche sono accessibili anche dall’esterno (da remoto), utilizzando il servizio `app.corteconti.it <https://app.corteconti.it/vpn/index.html>`_  e la piattaforma `Office365 <http://www.office.com/>`_.

Per ragioni di sicurezza, l’accesso ai servizi raggiungibili anche dall’esterno è protetto mediante una procedura di :term:`Autenticazione Forte<Multi Factor Authentication (MFA) - Strong Autentication- Autenticazione forte>` (*Multi Factor Authentication*).

..


