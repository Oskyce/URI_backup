*********************************
**9. Internet**
*********************************
La navigazione su Internet è consentita a tutti i dipendenti, senza distinzione di ruolo o profilo. L’accesso è abilitato su tutti i dispositivi connessi alla rete, in qualsiasi modalità prevista, trattandosi di uno strumento generalmente imprescindibile per lo svolgimento dell’attività lavorativa.

**9.1	Misure di protezione**
------------------------------
Nell'ambito della propria attività di gestione del sistema, :term:`DGSIA/CUS` adotta, in conformità della vigente normativa in materia di sicurezza informatica e protezione dei dati personali, idonee misure di controllo, filtraggio, monitoraggio e tracciatura delle connessioni e dei collegamenti ai siti Internet esterni.

La consultazione dei file di tracciatura in maniera non aggregata è prerogativa esclusiva dell'Autorità giudiziaria, secondo le norme vigenti.

Il servizio di navigazione internet fornito dalla Corte dei conti può filtrare ed impedire automaticamente l’accesso a siti con contenuti considerati “a rischio” o non coerenti con l’etica dell’Istituto. Su disposizione dei competenti organi istituzionali, DGSIA può inibire la navigazione dalla rete della Corte verso specifici siti.

..

**9.2 Social network esterni**
------------------------------
I :term:`social network<Social Media e network>` (ad esempio: *LinkedIn, MySpace, Twitter, Google+, Facebook*) consentono di condividere con le “comunità” digitali i più disparati contenuti, attraverso l’uso di piattaforme aperte, interattive e partecipative.

L’accesso a queste reti, ai forum di discussione in linea, ai *blog*, così come l’utilizzo di piattaforme di condivisione di video (ad es. *Youtube*) o di conoscenza (come es. *Wikipedia*), permettono di raggiungere agevolmente informazioni e contenuti utili al proficuo svolgimento dell’attività istituzionale.

Non v’è motivo di ostacolare queste attività, nella misura in cui esse offrano possibilità di confronto e scambio di idee, costituendo una preziosa fonte di arricchimento ed aggiornamento professionale, accrescendo in definitiva il sapere individuale e collettivo.

Va da sé che le attività in questione, nell’ambito dell’utilizzo delle risorse informatiche della Corte, trovano la propria ragion d’essere e quindi il proprio limite nella loro funzionalità agli interessi istituzionali.
Una particolare attenzione è raccomandata al fine di evitare ogni possibile equivoco sulla natura istituzionale o personale dell’eventuale partecipazione alle suddette piattaforme. Sotto quest’ultimo profilo, costituisce elementare regola di buon senso la cautela di utilizzare credenziali personali anziché istituzionali. 

..
