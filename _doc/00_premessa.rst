**Premessa**
===============

Il modello strategico indicato nel `Piano Triennale per l’informatica nella P.A. 2017-19 <https://docs.italia.it/italia/piano-triennale-ict/pianotriennale-ict-doc/it/stabile/>`_ dà attuazione agli obiettivi di crescita economica e ai principi espressi nelle Agende digitali europea ed italiana, in termini di sviluppo dell’informatica pubblica che poggia sul paradigma del cloud computing (privato, pubblico, ibrido), di interoperabilità, di condivisione dei dati, del software e delle piattaforme applicative, di razionalizzazione della spesa informatica.

L’esecuzione del Piano dovrebbe attivare un processo di cambiamento sistemico, iterativo ed irreversibile, nel quale la digitalizzazione nella P.A. si tramuti da azione straordinaria in azione quotidiana in ottica di semplificazione, trasparenza dei procedimenti amministrativi - tradizionalmente burocratici ed analogici – efficiente ed efficace erogazione dei servizi pubblici. I cittadini e le imprese, titolari di sostanziali *diritti di cittadinanza digitale* (Art. 1 Legge n. 124/2015 ), sono posti al centro dell’agire pubblico.

La Corte dei Conti da tempo propone un utilizzo consapevole delle tecnologie dell'informazione e della comunicazione e la condivisione di esperienze. Nel `Protocollo d’intesa per la promozione e la verifica della trasformazione digitale della P.A. <https://docs.italia.it/teamdigitale/team-per-la-trasformazione-digitale/protocollo-intesa-corte-dei-conti-docs/it/stabile/protocollo.html>`_  sottoscritto con il Commissario straordinario per l’attuazione dell'Agenda Digitale, la Corte è chiamata a collaborare senza oneri finanziari, nell’esercizio delle proprie funzioni istituzionali, per promuovere-accelerare la trasformazione digitale delle P.A., monitorando il raggiungimento delle principali linee d’azione del Piano: adesione alle piattaforme nazionali digitali abilitanti (es. `ANPR <https://teamdigitale.governo.it/it/projects/anpr.htm>`_ , `PagoPA <https://www.agid.gov.it/it/piattaforme/pagopa>`_ , `SPID <https://teamdigitale.governo.it/it/projects/identita-digitale.htm>`_ , `CIE <http://www.cartaidentita.interno.gov.it/>`_ ); interoperabilità e condivisione dei dati; pubblicazione dei dati aperti; acquisto di software conformi alle prescrizioni delle linee guida di riuso e open source; utilizzo degli strumenti di comunicazione condivisi dal Team governativo (`Designers Italia <https://designers.italia.it/>`_ , `Developers Italia <https://developers.italia.it/>`_  e `Docs Italia <https://docs.developers.italia.it/>`_ ); gestione dei progetti; misure minime di sicurezza informatica; nomina del Responsabile per la Transizione Digitale; economie di spesa da eliminazione di iniziative locali sovrapposte a quelle nazionali.

In questo contesto, Le Linee guida per l’utilizzo delle risorse informatiche di Corte intendono costituire per gli utenti uno strumento operativo di agevole consultazione, coerenti con le azioni di innovazione indicate dal Piano Triennale. 

A tal fine, le “Linee guida” intendono costituire uno strumento operativo di agevole consultazione, aggiornabile almeno con cadenza semestrale per meglio corrispondere alla velocità dell’evoluzione tecnologica e alle mutevoli esigenze degli utenti.

..
