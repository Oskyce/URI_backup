****************************************
**6. Software**
****************************************
DGSIA/CUS predispone le configurazioni standard (ad esempio: sistema operativo ed estensioni, antivirus, programmi per la redazione di documenti e fogli elettronici, posta elettronica); fornisce altresì la connessione alla rete.
I dipendenti possono procedere autonomamente:

- all’installazione di programmi preselezionati da DGSIA/CUS, mediante l’apposito portale “Catalogo applicazioni”;
- all’installazione di ulteriori programmi dal portale "Microsoft Store".
  
..
   
Entrambi i portali sono raggiungibili digitando il relativo nome nel campo di ricerca *“Cerca in Windows”*, ovvero cliccando sul simbolo rappresentante la lente di ingrandimento, presenti nella barra delle applicazioni.

Ogni componente utilizzato dai dipendenti di Corte è collegato ad una :term:`licenza d’uso` che ne consente la fruizione nei limiti e termini connessi al contesto di utilizzo.

Su indicazione dei responsabili degli uffici, in relazione allo svolgimento di specifiche attività lavorative, alcune postazioni potranno essere dotate di programmi aggiuntivi.

Le postazioni di lavoro fisse e mobili sono connesse al :term:`dominio` di Corte. Per le postazioni portatili è possibile scegliere un'installazione fuori dal :term:`dominio` di Corte; in tal caso, l'accesso alle risorse interne dovrà essere effettuato attraverso :term:`strumenti di virtualizzazione`.

Le impostazioni dei P.C. avvengono, di regola, con il supporto degli :term:`Amministratori di Sistema` (AdS) sulla base di criteri e profili definiti, compatibili con le politiche di sicurezza adottate dalla DGSIA, in conformità della normativa europea e nazionale vigente in materia.

..
